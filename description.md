Αρχική Περιγραφή Έργου:

Το LendIt είναι μία εφαρμογή, η οποία επιτρέπει την ενοικίαση εργαλείων από ιδιώτες και επαγγελματίες. Πιο συγκεκριμένα, οι ιδιοκτήτες έχουν τη δυνατότητα να δημιουργήσουν αγγελίες για τα εργαλεία τους, τα οποία οι ενοικιαστές μπορούν να νοικιάσουν για ένα χρονικό διάστημα.
Οι ιδιοκτήτες θα μπορούν να αναβαθμίζουν τους λογαριασμούς τους σε premium πακέτο, οπότε και θα έχουν επιπλέον προνόμια, όπως είναι η προώθηση των αγγελιών τους. Οι ενοικιαστές θα μπορούν να αναζητήσουν κάποιο εργαλείο και να το νοικιάσουν. Επιπλέον, το σύστημα προσφέρει και περαιτέρω δυνατότητες στους ενοικιαστές, όπως είναι η δημιουργία λίστας αγαπημένων, από όπου θα μπορεί το σύστημα να κάνει προτάσεις στην περίπτωση που κάποιο αγαπημένο εργαλείο του ενοικιαστή ενοικιάζεται την τρέχουσα χρονική στιγμή και άρα δεν είναι διαθέσιμο. Οι ενοικιαστές, επίσης, μπορούν να κάνουν αξιολογήσεις για προϊόντα που έχουν νοικιάσει. Σημαντικό είναι να αναφερθεί ότι οι χρήστες έχουν τη δυνατότητα να κάνουν αναφορά σε μία αγγελία ή έναν λογαριασμό, τις οποίες ελέγχουν οι συντονιστές και αποφασίζουν εάν η αγγελία ή ο λογαριασμός χρήστη θα διαγραφεί. Μέσω της εφαρμογής οι χρήστες μπορούν να επικοινωνούν μεταξύ τους, με σκοπό να υπάρχει μια αλληλεπίδραση και οι ενοικιαστές να είναι σε θέση να ζητήσουν πιθανώς περισσότερες πληροφορίες από τους ιδιοκτήτες.
Η εφαρμογή στοχεύει στην γρήγορη εύρεσης αγγελίας που ταιριάζει περισσότερο στις ανάγκες του ενοικιαστή και άρα περιλαμβάνεται διαχείριση των αγγελιών που δεν ενδιαφέρουν τους ενοικιαστές. Πιο αναλυτικά, το συστήμα θα φροντίζει να απομακρύνει τέτοιες αγγελίες από την εφαρμογή. Στο ίδιο πλαίσιο προσφέρεται και σύγκριση αγγελιών. Τέλος, η εφαρμογή επειδή έχει ως πρωταρχικό σκοπό τη γρήγορη εξυπηρέτηση των ενοικιαστών, η ενοικίαση θα πρέπει να γίνεται σε επίπεδο πόλης, ώστε οι διανομείς της εφαρμογής να μπορούν άμεσα να παραδώσουν τα εργαλεία.